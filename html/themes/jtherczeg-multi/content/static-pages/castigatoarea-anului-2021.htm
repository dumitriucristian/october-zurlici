[viewBag]
title = "Câștigătoarea anului 2021"
url = "/castigatoarea-anului-2021"
layout = "static-layout"
is_hidden = 0
navigation_hidden = 0
==
<p align="center"><strong>AM ALES ÎNVĂȚĂTOAREA ANULUI 2021!</strong></p>

<p>
	<br>
</p>

<p>Smaranda Pușcaș este Învățătoarea Anului 2021! Anul acesta, mergem la Reghin, în județul Mureș, la „Școala Gimnazială Alexandru Ceușianu”. De abia așteptăm să o cunoaștem!</p>

<p>„Smaranda Pușcaș e o învățătoare specială. Predă în alternativa educațională Freinet, dar și-a creat un stil propriu, care îmbină veselia, distracția, spiritul de echipă cu munca, buna organizare și seriozitatea. A creat adevărate tradiții pentru copii: Carnavalul Gogoașa înfuriată, Ziua Freneticilor, Școala de vară Celestin Freinet. În curtea micuției școli în care predă a reușit să realizeze o grădină de legume și flori și o scenă pentru spectacolele realizate de copii. Elevii ei au amintiri minunate.”. Aceasta este descrierea făcută de una dintre mămicile care au propus-o pe doamna Pușcaș pentru titlul de Învățătoarea Anului 2021.</p>

<p>Este foarte important să știți că fiecare din cele 3 propuneri finale este impresionantă în felul ei. Alis Veseliu din Gura Șuții este genul de învățătoare care nu renunță nici în fața pandemiei, nici în fața sistemului și se luptă pentru ca elevii ei să nu abandoneze școala. La fel și Pintilie Garaiman Elena, învățătoarea care face naveta zilnic, câte 70 de km, ca să le poată preda elevilor săi.</p>

<p>Ce ne-a impresionat la Smaranda Pușcaș este faptul că aduce un suflu nou în școala în care predă. În afară de metodele și tehnicile tradiționale de predare, aceasta aduce o metodă inedită de predare copiilor în clasă. Energia și spiritul ludic fac parte din calitățile ei pedagogice.</p>

<p>Ne-a plăcut enorm că citește povești copiilor în fiecare duminică, într-o emisiune de la un post de televiziune local. Este implicată în diverse proiecte care au în vedere educația copiilor și este, totodată, și gazda tradițională „Abonament pentru Comunitate”. Scopul proiectului este să facă lucruri frumoase pentru întreaga comunitate din Reghin: pentru tinerii, copii și toți cei care își doresc să aibă o viață mai bună.</p>

<p>Au fost peste 10.000 de propuneri pe platforma <a href="http://www.invatatoareaanului.ro">www.invatatoareaanului.ro</a>, un record în acest sens, iar acest lucru a făcut ca procesul de selecție și analiză să fie unul foarte complex.</p>

<p>Nu ne-a fost deloc ușor să alegem doar un câștigător, pentru că fiecare propunere e specială în felul ei. Este greu să alegi din 10.000 de povești, una mai interesantă ca alta.</p>

<p>Primul pas a fost să facem un top inițial, în urma căruia am ajuns la cele 3 propuneri: Smaranda Pușcaș, Alis Veseliu și Pintilie Garaiman Elena. În urma acestui top, am ales-o pe doamna Smaranda Pușcaș din motive lesne de înțeles. Am analizat cele mai impresionante propuneri din mai multe puncte de vedere. Am văzut câte propuneri au avut fiecare, ce impact au în comunitatea din care fac parte, poveștile și caracterul fiecăreia.</p>

<p>Bucuria sinceră a Smarandei Pușcaș și cuvintele scrise din suflet în urma alegerii făcute ne face să ne emoționăm.</p>

<p>Smaranda, venim la tine și la întreaga clasă să cântăm și să te felicităm așa cum meriți!</p>

<p>
	<br>
</p>

<p><img src="/storage/app/media/uploaded-files/zurli.jpg" style="width: 300px;  margin: 0 auto;    display: block;" class="fr-fic fr-dib" data-result="success"></p>

<p>
	<br>Echipa a citit fiecare propunere, fiecare comentariu. Peste 10.000 de comentarii prin care am trecut cu mintea și sufletul, în căutarea celei care a fost aleasă Învățătoarea Anului 2021.</p>

<p>Citind toate propuneri, ne-am dat seama că pentru majoritatea părinților o învățătoare bună înseamnă o persoană devotată, răbdătoare, iubitoare, implicată în evoluția copiilor, empatică, ascultătoare, dedicată, prietenoasă. Am observat, de asemenea, că fiecare părinte a încercat, așa cum a știut el, folosindu-se de cuvinte, să scoată în evidență trăsăturile și calitățile pe care le apreciază cel mai mult la învățătoarea propusă. Unii au fost extrem de creativi, alții au fost scurți și la obiect. Unii au scris povești care ne-au emoționat, alții doar au scris mulțumiri cadrelor didactice.</p>

<p>Suntem norocoși că prin intermediul vostru, dragi părinți, am putut să descoperim doamne învățătoare și domni învățători care își fac cu pasiune meseria.</p>

<p>Ne bucurăm că ați avut grijă să expuneți adevărata lor valoare, proiectele speciale în care sunt ei implicați și cel mai important să aflăm ce fac ei inedit, original și creativ.</p>

<p>Au fost propuse învățătoare absolut din toate colțurile țării, iar foarte multe propuneri au venit din zona rurală, lucru care ne-a bucurat enorm.</p>

<p>Anul acesta a fost primul an în care părinții au prins curaj și au propus nu doar învățătoare, ci și învățători dedicați și plini de energie. Amintim aici un domn învățător asemuit cu celebrul personaj al lui Mihail Sadoveanu – Domnul Trandafir. Este vorba despre un domn învățător pe numele lui Sebastian Chirimbu, de la Școala Gimnazială 32, sector 3, București.</p>

<p>Ne-am bucurat să vedem că există din ce în ce mai multe învățătoare care nu se subjugă sistemului și vin cu soluții și propuneri inedite, astfel încât dezvoltarea copilului să fie una pe mai multe arii. Acest lucru ne face să credem că sistemul nostru educațional merge într-o direcție bună.</p>

<p>Procesul de selecție a trecut dincolo de cuvintele scrise de părinți. În spatele propunerilor, noi am căutat personalitatea învățătoarelor, am vrut să vedem ce alte proiecte fac în viața de zi cu zi dincolo de ceea ce fac la clasă sau dacă sunt implicate în alte activități extrașcolare care sprijină copiii.</p>

<p>Mulțumim tuturor pentru miile de mesaje și FELICITĂRI Smaranda Pușcaș pentru tot ceea ce realizezi!</p>

<p>De abia aștept să ne cunoaștem și să ne strângem în brațe săptămâna viitoare. Venim Cu toată bucuria, cu Gașca Zurli și brațele pline de cadouri pentru toată clasa. Pentru că în spatele unor elevi fericiți, stă o învățătoare care le suflă în aripi.</p>