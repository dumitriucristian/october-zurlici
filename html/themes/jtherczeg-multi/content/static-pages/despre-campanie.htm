[viewBag]
title = "Despre-Campanie"
url = "/"
layout = "static-layout"
is_hidden = 0
navigation_hidden = 0
==
<p><strong>ÎNVĂ</strong><strong>Ț</strong><strong>Ă</strong><strong>TOAREA ANULUI 2021</strong></p>

<p>A fost cel mai greu an școlar pentru copiii și cadrele didactice de pretutindeni. În ultimul an s-au petrecut foarte multe schimbări în educație. Acum, mai mult ca oricând, trebuie să ne arătăm susținerea și aprecierea pentru învățătoarele, învățătorii, educatoarele și educatorii care s-a străduit să fie prezenți în viața elevilor, indiferent de mijloace, de resursele de care au dispus.</p>

<p>Spunem start campaniei „Învățătoarea Anului 2021" și vă invităm pe voi, părinții, să propuneți pe <a href="http://www.invatatoareaanului.ro/">www.invatatoareaanului.ro</a> o învățătoare/educatoare sau un învățător/educator care s-a remarcat prin modul în care a abordat școala în ultimul an, în plină pandemie.</p>

<p>Scopul campaniei este de a scoate în față oameni care au ales să facă din meseria de educator o misiune, o menire. Învățătoarea are după părinți rolul cel mai important în viața unui copil.</p>

<p>Părinții își lasă la poarta școlii copilul, în mâinile celor în care își pun toată speranța că îi vor ghida corect în viața de școlari, în învățători și educatori.</p>

<p>Învățătoarea Anului este o campanie ajunsă la cea de-a 5 a ediție. 2016 a fost anul în care Mirela Retegan a inițiat acest proiect, din dorința de a găsi învățători și educatori dedicați meseriei lor.</p>

<p>În fiecare an, campania se transformă într-o ocazie prin care părinții pot să-și manifeste recunoștinta pentru învățătorii care se implică și își fac meseria cu pasiune.</p>

<p>Nominalizările pentru Învățătoarea Anului 2021 se fac online, pe <a href="http://www.invatatoareaanului.ro/">www.invatatoareaanului.ro.&nbsp;</a>Cea mai emoționantă, originală și de impact nominalizare va fi declarată câștigătoare. Învățătoarea Anului 2021 va primi cadou o întâlnire cu Gașca Zurli pentru elevii din clasa ei. Gașca Zurli va merge chiar în sala de clasă cu cadouri pentru învățătoare și copii.</p>

<p>Nominalizările se fac în perioada 12 mai – 15 iunie 2021, iar Învățătoarea Anului 2021 va fi anunțață pe 16 iunie.</p>

<p>Învățătoarea Anului 2021 este o campanie inițiată de Mirela Retegan și susținută de Fundația Zurli.</p>

<p>
	<br>
</p>

<p align="center"><strong>CUM S-A DESFĂ</strong><strong>Ș</strong><strong>URAT CAMPANIA ÎN ANII TRECU</strong><strong>Ț</strong><strong>I</strong></p>

<p><strong>ÎNVĂ</strong><strong>Ț</strong><strong>Ă</strong><strong>TOAREA ANULUI 2020</strong></p>

<p><strong>&nbsp;</strong></p>

<p>Am cunoscut-o când m-am dus în satul Eșelnița pentru o întâlnire specială, cu ea și cu copiii ei. Doamna învățătoare se numește Elisabeta Păcuraru, “doamna Vetuța” pentru toată lumea din sat. La Căminul Cultural, în curte, ca să avem suficient spațiu pentru respectarea distanțării sociale, ne-au așteptat 20 de copii, cu vârsta între 8 și 10 ani, mirați peste măsura de norocul care a dat peste ei. De la acești copii am aflat cine este de fapt învățătoarea anului 2020.</p>

<p>“Ce vă place la învățătoarea voastră?" a fost întrebarea de 20 de puncte! 20, pentru că mare mi-a fost surprinderea să descopăr, într-un sat din județul Mehedinți, 20 de copii care dau 20 de răspunsuri aceleiași întrebări: “Îmi place pentru că e bună, îmi place că ne ascultă, îmi place că nu ne lasă pe niciunul în urmă, chiar dacă înțelegem mai greu... Ne place pentru că vorbește cu noi tot felul de lucruri, ne place că ne învață jocuri, ne place că stă cu noi în pauze și vorbim despre tot ce ne trece prin cap, ne place că...”.</p>

<p>Am întâlnit, de-a lungul timpului, multe grupuri de copii. Tendința lor este să se copieze. Spune unul o calitate și o preiau cu toții. Aici, fiecare copil a avut punctul lui de vedere. Fiecare copil a rezonat cu o altă calitate a învățătoarei lui. 20 de calități, cel puțin, i-au găsit copiii acestei doamne.</p>

<p>
	<br>
</p>

<p>Elisabeta Păcuraru este învățătoare la școala din satul Eșelnița. O învățătoare care și-a creat propriul stil de lucru! A încălcat conveniențele, a rearanjat băncile în clasă, a desființat catedra și a creat un spațiu gen sufragerie, unde, în pauze, stau împreună și povestesc câte în lună și în stele. “Premiul asta este și al copiilor” mi-a spus Doamna, extrem de emoționată. Știe că ea este o învățătoare bună, pentru că ei, copiii, cred în ea. Astfel, îi dau putere, cu care ea le suflă în aripi. Învățătoarea anului este o femeie frumoasă, specială, cu un simț al umorului extrem de dezvoltat și plămădită din bunătate. Este acel om cu care vrei să-ți lași copilul, mult și bine!</p>

<p>Ce mi-a plăcut mult la ea?</p>

<p>Că e o voce! Că nu se așază la limita județului și așteaptă să vină dimineața, ca să plece la serviciu.</p>

<p>Elisabeta Păcuraru salvează suflete de copii, ajută părinți și militează pentru protecția animalelor. A reușit să salveze și să dea spre adopție peste 200 de câini, iar copiii învață de la ea bunătatea, în toate formele ei.</p>

<p>Îi învață pe copii că fiecare dintre ei are ceva valoros și îi ajută să descopere valoarea din celălalt. Eu știu sigur că și Elisabeta Păcuraru va rămâne în inima mea, în cutiuța prieteniilor pe viață, așa cum sunt învățătoarele din anii anteriori.</p>

<p>
	<br>
</p>

<p>
	<br>
</p>

<p><span contenteditable="false" draggable="true"><iframe width="560" height="315" src="https://www.youtube.com/embed/mcr0ATbNK_w" title="YouTube video player" frameborder="0" allowfullscreen=""></iframe></span>
	<br>
</p>

<p><strong>ÎNVĂ</strong><strong>Ț</strong><strong>Ă</strong><strong>TOAREA ANULUI 2018</strong></p>

<p>Am ajuns în satul Dârza unde ne așteptau copiii din toată școala și toată grădinița. Sunt obişnuită cu emoţiile copiilor când aud de noi, dar la Dârza a fost ceva de neimaginat...când am parcat microbuzul se auzeau țipete de bucurie din toate colțurile școlii. Geamurile erau pline cu buchete de chipuri de copii fericiți. "Doamne, e cea mai frumoasă zi din anul ăsta" mi-a șoptit o bunică în timp ce intram. În clasa învățătoarei copiii ne așteptau cuminți în bănci iar părinții lor stăteau și mai cuminți în spatele lor. Au început să aplaude și să țopăie când am intrat, entuziasmul lor era la cote maxime.</p>

<p>În mijlocul lor...o zână. O femeie tânără, caldă, cu un chip luminos și un zâmbet care pare să şteargă orice problemă. Nu m-am mirat că e atât de iubită copii. Aveam să aflu că învăţătoarea anului, Corina Cercel face naveta de la Târgovişte în fiecare zi.</p>

<p>
	<br>
</p>

<p><span contenteditable="false" draggable="true"><iframe width="560" height="315" src="https://www.youtube.com/embed/Prt_qsLglb4" title="YouTube video player" frameborder="0" allowfullscreen=""></iframe></span>
	<br>
</p>

<p>
	<br>
</p>

<p><strong>ÎNVĂȚĂTOAREA ANULUI 2017</strong></p>

<p>Mari emoţii pentru copiii şi părinţii din clasa Otilia Nuţa, învățătoarea anului 2017. Ne-am dus cu bucurie şi nerăbdare să o întâlnim pe doamna aleasă cea mai cea din cele 700 de propuneri pentru titlu de cea mai bună învăţătoare a anului 2017.</p>

<p>
	<br>
</p>

<p>Când am ajuns la şcoală, bucuria s-a dublat. Copiii ne aşteptau cu nerăbdare, iar doamna a fost copleşită de emoţii. M-au marcat bunul ei simt, căldura pe care o emana, eleganța. O femeie înaltă, deşteaptă şi foarte prietenoasă. Şi-a dedicat viaţă copiilor şi mi-a spus că îşi iubeşte meseria mai mult decât orice pe lume. La ce energie am simţit în clasa dânsei, nu mai era nevoie să-mi spună nimic, pentru că dragostea pentru copii se vedea cu ochiul liber.</p>

<p>Am chemat-o în faţa clasei şi i-am spus pe tonul cel mai oficial din lume: “Prin puterea investită în mine de cei mai frumoşi copii din clasa ciupercuţelor şi de părinţii lor, în numele Găştii Zurli, te declarăm pe tine, Otilia Nuţa - învățătoarea anului 2017!” . Au urmat aplauze furtunoase.</p>

<p>Am plecat de la şcoală cu replica doamnei Otilia Nuţa în minte: “Titlul primit de la Zurli este cel mai important titlu din cariera mea, pentru că e un titlu pe care mi l-au dat părinţii.”</p>

<p><span contenteditable="false" draggable="true"><iframe width="560" height="315" src="https://www.youtube.com/embed/KgvzEiKyiqI" title="YouTube video player" frameborder="0" allowfullscreen=""></iframe></span>
	<br>
</p>

<p>
	<br>
</p>

<p><strong>ÎNVĂȚĂTOAREA ANULUI 2016</strong></p>

<p>Nu a știut că este Învățătoarea Anului. Părinții copiilor din clasa ei au propus-o și au votat-o. Așa că noi, miercuri dimineața, am parcat microbuzul în fața școlii. Nu știa nimeni, în afara unor părinți, ce îi așteaptă.</p>

<p>Am intrat într-o clasă în care stăteau în bănci 30 de copii. Când s-a deschis ușa și a intrat Gașca unii au început să țipe, alții au rămas muți și câțiva plângeau în hohote. De emoții și de bucurie. Au îmbrățișat-o pe Fetița Zurli atât de strâns că aproape au luat-o de pe picioare. Doamna învățătoare se uita la noi bucuroasă pentru surpriza copiilor. Habar nu avea că surpriza mai mare era de fapt a ei.</p>

<p>Silvia Fuică este de peste 20 de ani cadru didactic. Am găsit o lumină de om. O bucurie de suflet. O femeie toată numai căldură și generozitate. Mi-a plăcut spiritul ei. Are o energie foarte frumoasă așa că nu e surprinzătoare alegerea părinților. Am privit-o cu coada ochiului. Și-a gestionat foarte bine emoțiile, a știut să-și manifeste bucuria și în același timp nu a uitat că e gazdă. A fost atentă la copiii mai timizi, a împins băncile să facă loc mai mult în mijlocul sălii și era când la catedră când în fundul clasei. Zâmbind părinților dar cu ochii pe copii.</p>

<p>S-a adunat toată școala: de la copii până la asistenta medicală. Nu vine în fiecare zi Gașca Zurli la Școala 13 Ștefan cel Mare din Galați. Directoarea școlii era toată numai zâmbet. O femeie foarte pozitivă.</p>

<p><span contenteditable="false" draggable="true"><iframe width="560" height="315" src="https://www.youtube.com/embed/-tYp5XUTVXU" title="YouTube video player" frameborder="0" allowfullscreen=""></iframe></span></p>