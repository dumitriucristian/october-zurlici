[viewBag]
title = "test"
url = "/test"
layout = "static-layout"
is_hidden = 0
navigation_hidden = 0
==
<p>
	<br>
</p>

<p align="center"><strong>ÎNVĂȚĂTOAREA ANULUI 2020- Elisabeta Păcuraru, din satul Eșelnița</strong></p>

<p align="center"><strong>Diplomă</strong>: https://mirelaretegan.ro/campanii/caut-invatatoarea-anului/descarca-diploma-de-invatatoarea-zurli-a-anului-2020-id1462.html</p>

<p><strong>&nbsp;</strong></p>

<p><strong>Regulament:&nbsp;</strong>https://mirelaretegan.ro/regulament/regulament-campanie-invatatoarea-anului-2020-id1452.html</p>

<p>
	<br>
</p>

<p align="center"><strong>Caut învățătoarea anului 2020</strong></p>

<p align="center"><strong>https://mirelaretegan.ro/campanii/caut-invatatoarea-anului/caut-invatatoarea-anului-2020-id1451.html</strong></p>

<p>Au trecut două luni nebune, două luni în care am muncit enorm împreună cu echipa mea, pentru ca fanii Gașca Zurli să nu se simtă abandonați și de noi.</p>

<p>Am urcat pe scene virtuale și am ținut legătura, prin live-uri zilnice, cu copiii din România și cu cei din diaspora. Am creat o rutină zilnică, pentru ca ei să nu se simtă frustrați că nu ne mai văd în spectacole.</p>

<p>Au fost două luni grele, dar am simțit că e datoria mea, a noastră, să facem asta. Nu puteam să îi abandonăm pe copii. Cum să pun "ÎNCHIS" pe ușa sediului Zurli și să stau acasă, să citesc și să mă uit la filme?!</p>

<p>Mi-au mulțumit copiii și mi-au mulțumit și părinții, care au știut că au în mine un partener de nădejde și în perioada asta.</p>

<p>Eu simt că asta e menirea mea: să fac fericiți cât mai mulți copii! Visul meu a fost să mă fac învăţătoare sau educatoare, pentru că iubesc la nebunie copiii.</p>

<p>Știu cât de greu a fost pentru învățătoare și educatoare, în perioada asta. Le voi numi, generic, învățătoare, chiar dacă își fac meseria la grădiniță.</p>

<p>Sunt doamne și domnișoare care s-au agitat foarte mult în această primăvară, ca să facă totul ca la carte, chiar dacă nu se întâlnesc, fizic, cu copiii, în sălile de clasă.</p>

<p>Skype-uri, Zoom-uri, telefoane, teme pe e-mail, link-uri de YouTube cu exerciții, dar și cu glume, pentru destindere. Pe toate le-au făcut multe dintre ele!</p>

<p>A venit momentul să lansez concursul CAUT ÎNVĂȚĂTOAREA ANULUI 2020!</p>

<p>
	<br>
</p>

<p>Simt că va fi o ediție extrem de interesantă, pentru că, acum, părinții au asistat, mai mult ca oricând, la lecțiile copiilor lor.</p>

<p>Vă provoc să îmi trimiteți nominalizările voastre aici, pe blog, la comentarii. Nominalizați învățătoarea/educatoarea și spuneți din ce oraș, de la ce școală este și de ce ar merita să câștige titlul de ÎNVĂȚĂTOAREA ANULUI 2020!</p>

<p>Aleg Învățătoarea Anului pe 31 mai și premiul pe care îl ofer este o petrecere pe Zoom, la care participă toată clasa doamnei și Gașca Zurli! Sigur că voi pregăti și alte cadouri surpriză, și pentru câștigătoare, și pentru elevii ei! Regulamentul campaniei îl găsiți aici.</p>

<p>Este al 4-lea an în care organizez acest concurs. Vă las aici fotografii și video-uri de la momentele de neuitat, din anii trecuți.</p>

<p>
	<br>
</p>

<p align="center"><strong>Cine e învățătoarea anului 2020?</strong></p>

<p align="center"><strong>&nbsp;</strong></p>

<p>Am cunoscut-o de curând, când m-am dus în satul Eșelnița pentru o întâlnire specială, cu ea și cu copiii ei. Doamna învățătoare se numește Elisabeta Păcuraru, “doamna Vetuța” pentru toată lumea din sat. La Căminul Cultural, în curte, ca să avem suficient spațiu pentru respectarea distanțării sociale, ne-au așteptat 20 de copii, cu vârsta între 8 și 10 ani, mirați peste măsura de norocul care a dat peste ei. De la acești copii am aflat cine este de fapt învățătoarea anului 2020.</p>

<p>
	<br>
</p>

<p>“Ce vă place la învățătoarea voastră?" a fost întrebarea de 20 de puncte! 20, pentru că mare mi-a fost surprinderea să descopăr, într-un sat din județul Mehedinți, 20 de copii care dau 20 de răspunsuri aceleiași întrebări: “Îmi place pentru că e bună, îmi place că ne ascultă, îmi place că nu ne lasă pe niciunul în urmă, chiar dacă înțelegem mai greu... Ne place pentru că vorbește cu noi tot felul de lucruri, ne place că ne învață jocuri, ne place că stă cu noi în pauze și vorbim despre tot ce ne trece prin cap, ne place că...”.</p>

<p>
	<br>
</p>

<p>Am întâlnit, de-a lungul timpului, multe grupuri de copii. Tendința lor este să se copieze. Spune unul o calitate și o preiau cu toții.</p>

<p>
	<br>
</p>

<p>Aici, fiecare copil a avut punctul lui de vedere. Fiecare copil a rezonat cu o altă calitate a învățătoarei lui. 20 de calități, cel puțin, i-au găsit copiii acestei doamne.</p>

<p>
	<br>
</p>

<p>Elisabeta Păcuraru este învățătoare la școala din satul Eșelnița. O învățătoare care și-a creat propriul stil de lucru! A încălcat conveniențele, a rearanjat băncile în clasă, a desființat catedra și a creat un spațiu gen sufragerie, unde, în pauze, stau împreună și povestesc câte în lună și în stele. “Premiul asta este și al copiilor” mi-a spus Doamna, extrem de emoționată. Știe că ea este o învățătoare bună, pentru că ei, copiii, cred în ea. Astfel, îi dau putere, cu care ea le suflă în aripi. Învățătoarea anului este o femeie frumoasă, specială, cu un simț al umorului extrem de dezvoltat și plămădită din bunătate. Este acel om cu care vrei să-ți lași copilul, mult și bine!</p>

<p>
	<br>
</p>

<p>Când a început pandemia, ajutată de Alexandru Burghelea, fiul soțului ei și tânăr student antreprenor, a făcut o campanie, au strâns bani și au cumpărat tablete pentru toți copiii. Alexandru, student în București, a plecat la Eșelnița ca să locuiască în casa tatălui lui, în perioada izolării. A fost ocazia perfectă pentru a o învăța pe doamna învățătoare tainele Internetului. Apoi, Doamna i-a învățat pe copii despre platforma Zoom și despre modurile în care se pot face lucruri bune, de la distanță. Și, uite așa, ei au continuat școala și învățarea într-o formă nouă și interesantă.</p>

<p>
	<br>
</p>

<p>Ce mi-a plăcut mult la ea?</p>

<p>Că e o voce! Că nu se așază la limita județului și așteaptă să vină dimineața, ca să plece la serviciu.</p>

<p>
	<br>
</p>

<p>Învățătoarea anului 2020 este implicată în proiectul "Merito".</p>

<p>"Merito" este o comunitate alcătuită din profesori, oameni de business şi reprezentanţi ai unor organizaţii non-guvernamentale, din sfera educaţiei. Iniţiat de Romanian Business Leaders, o asociaţie a oamenilor de afaceri, Proiectul Merito urmăreşte crearea unui nou context al învăţării, schimbarea mentalităţii şi aplicarea unor strategii inovative, prin identificarea profesorilor apreciaţi în comunitatea lor şi recunoaşterea excelenţei în educaţie.</p>

<p>
	<br>
</p>

<p>Elisabeta Păcuraru salvează suflete de copii, ajută părinți și militează pentru protecția animalelor. A reușit să salveze și să dea spre adopție peste 200 de câini, iar copiii învață de la ea bunătatea, în toate formele ei.</p>

<p>Îi învață pe copii că fiecare dintre ei are ceva valoros și îi ajută să descopere valoarea din celălalt. Eu știu sigur că și Elisabeta Păcuraru va rămâne în inima mea, în cutiuța prieteniilor pe viață, așa cum sunt învățătoarele din anii anteriori.</p>

<p>
	<br>
</p>

<p>Noi am plecat cu mașinile pline de daruri, pentru Doamna și pentru copii, și ei ne-au primit acolo cu bucurie și cu emoție.</p>

<p>
	<br>
</p>

<p>Le mulțumesc celor de la Engino pentru că au susținut acest proiect atât financiar, cât și cu premii minunate. Doamna învățătoare a primit un set din gama Engino Education care permite construcția a 12 modele robotizate și a 26 de modele din seria STEM. În afara pieselor de construcție, setul educativ conține un curriculum complet de 7 manuale cu 152 de pagini în format digital (traduse în limba română) care includ teorie, experimente întrebări de gen „quiz” și lecții de predat studenților pe baza ultimelor trenduri pedagogice care îmbina teoria cu practica.</p>

<p>
	<br>
</p>

<p>Iar copiii au fost atât de încântați să primească jocuri de știință și inovație din care pot să construiască mai multe modele dintr-o cutie, să dezvolte sisteme mecanice – mașini, avioane etc. Jocurile pe care Engino le-a dăruit copiilor sunt bazate pe sistemul STEM – (Ştiinţă, Tehnologie, Inginerie &amp; Matematică) și sunt menite să le dezvolte creativitatea și imaginația. Inginerii și dezvoltatorii de mâine pot fi printre elevii doamnei învățătoare.</p>

<p>
	<br>
</p>

<p>Dacă sunteți cadre didactice, jucăriile Engino sunt cu singuranță un instrument care să îi cucerească pe copii. Iar dacă sunteți părinți, bunici sau mergeți în vizită la o familie cu copii, vă recomand să oferiți aceste jucării inteligente (sunt potrivite și pentru baieti și pentru fete)</p>

<p>
	<br>
</p>

<p>Dr. Oetker s-a alăturat acestui proiect prin brandul Paula, un brand care este aproape de copii și care în ultimele noastre acțiuni ne-a fost alături. A pregătit punguțe cadou cu rigle, pixuri, caiete, recipiente termice pentru gustări, lucruri pe care cei mici le-au primit cu cea mai sinceră bucurie. Paula îi încurajează pe cei mici în procesul de educație și le ofera un plus de energie. Nu au uitat-o nici pe doamna învățătoare care a primit un coș cu produse.</p>

<p>Din toamnă, sala de clasă va avea o imprimantă nou nouță oferită de Canon, cărora vreau să le mulțumesc mult pentru tot suportul. I-au ușurat enorm munca doamnei învățătoare.</p>

<p>De la Ara Toys au primit jocuri interactive pe care, de curiozitate, le-au desfăcut pe loc. Fiecare copil a primit jucării din gama Headu, special dezvoltate pe zona de educație. Puzzle pentru antrenarea minții, Engleza-100 cuvinte-orașul, Engleza -100 cuvinte-casa mea etc.</p>

<p>Nu în ultimul rând, mulțumesc Douglas Romania pentru cadoul doamnei Învățătoare.</p>

<p>Ne-am întors la București lăsând în urmă un sat mândru de învățătoarea lui, o mână de copii cărora le-a fost recunoscută munca și părinți cu lacrimi în ochi, conștienți de norocul pe care îl au copiii lor, de a fi modelați de un astfel de Om.</p>

<p>
	<br>
</p>

<p>
	<br>
</p>

<p>
	<br>
</p>

<p>
	<br>
</p>

<p align="center"><strong>&nbsp;</strong></p>

<p align="center"><strong>ÎNVĂȚĂTOAREA ANULUI 2018 -&nbsp;</strong><strong>Corina Andreea Cercel, 22 de ani, dintr-un sat din apropiere de București.</strong></p>

<p align="center"><strong>&nbsp;</strong></p>

<p>https://www.youtube.com/watch?v=Prt_qsLglb4&amp;ab_channel=MirelaRetegan</p>

<p>Regulament: https://mirelaretegan.ro/regulament/regulament-campanie-invatatoarea-anului-2018-id1221.html</p>

<p>
	<br>
</p>

<p align="center"><strong>CAUT ÎNVĂŢĂTOAREA ANULUI 2018</strong></p>

<p>Am visat să mă fac învăţătoare sau educatoare pentru că iubesc copiii. Sunt sigură că există multe învăţătoare care merită iubirea şi aprecierea noastră. Doamne și domnișoare la care copiii se uită cu toată dragostea, pentru că se duc la şcoală nerăbdătoare să-i mai înveţe ceva pe cei mici. Sunt sigură că există în ţară asta învăţătoare care ştiu că iubirea mută munţii şi dezleagă limbile, învăţătoare care ştiu că educaţia tot cu iubire şi răbdare se face.</p>

<p>
	<br>
</p>

<p>Sunt sigură că există dăscălițe care au făcut din meseria lor o misiune. Pe ele le caut. Vreau să fac catalogul celor mai iubite învăţătoare din România. Pentru al treilea an la rând. Am început acum 2 ani proiectul ÎNVĂȚĂTOAREA ANULUI și am ales-o pe Silvia Fuică din Galați drept câștigatoare, de fapt au ales-o toți acei părinți din clasă care au scris atât de frumos despre ea. Anul trecut câștigătoarea a fost din Bucuresti, învățătoare Otilia Nuță.</p>

<p>
	<br>
</p>

<p>Anul acesta duc tradiția mai departe și vă provoc să o căutăm împreună pe cea mai iubită învățătoare din România. Participanții trebuie să scrie o scrisoare de apreciere către învățătoarea pe care o iubesc și să o lase la comentarii aici în articol. Concursul începe azi și se termină pe 3 iunie la ora 24.00</p>

<p>Pe 4 iunie aleg Învățătoarea Anului 2018. Marele premiu oferit de Sissi este o vacanță la Viena pentru 2 persoane.</p>

<p>În plus, Învățătoarea Anului primește un super cadou și pentru elevii ei: Gașca Zurli va da o super petrecere la ea în clasă!</p>

<p>Toate învățătoarele menționate în scrisorile de apreciere vor primi diplome.</p>

<p>Regulamentul concursului îl gasiţi aici: https://mirelaretegan.ro/regulament/regulament-campanie-invatatoarea-anului-2018-id1221.html. SUCCES!</p>

<p>
	<br>
</p>

<p>Partenerii mei în această frumoasă poveste sunt : Caroli, BCR și Zurli</p>

<p>
	<br>
</p>

<p align="center"><strong>AM ALES ÎNVĂȚĂTOAREA ANULUI 2018</strong></p>

<p align="center"><strong>&nbsp;</strong></p>

<h1 align="center">AM ALES ÎNVĂȚĂTOAREA ANULUI 2018</h1>

<h1 align="center">https://mirelaretegan.ro/campanii/caut-invatatoarea-anului/am-ales-invatatoarea-anului-2018-id1245.html</h1>

<p>
	<br>
</p>

<p>Am ales anul acesta speranța.</p>

<p>Am ales o învățătoare tânără la început de drum, o învățătoare care își pune dragostea pentru copii în meseria pe care o face zi de zi într-un sat din apropiere de București.</p>

<p>Numele ei este Corina Cercel are 22 de ani și a fost propusă de mămica Maria Antoaneta Dumitru. M-a impresionat aprecierea parinților pentru o dăscăliță atât de tânără.</p>

<p>
	<br>
</p>

<p>Vă mulțumesc pentru mesaje tuturor!</p>

<p>CORINA CERCEL ESTE ÎNVĂȚĂTOAREA ANULUI 2018!</p>

<p>Va pleca la Viena într-o excursie oferită de partenerul meu SISSI ROMÂNIA și va primi un premiu surpriză oferit de BCR. Copiii din clasa acestei învățătoare vor fi și ei bucuroși să afle că Gașca Zurli va merge la ei în clasă și acolo vor avea parte de o o oră de bucurie si veselie. Vă mulțumesc tuturor celor care mi-ați scris. Sunt bucuroasă că acest proiect merge mai departe atât de frumos și an de an tot mai mulți părinți se gândesc cum să răsplătească eforturile dascălilor minunați!</p>

<p>Mulțumesc SISSI ROMANIA, BCR și CAROLI că sunteți alături de mine într-un proiect atât de frumos.</p>

<p>
	<br>#invatatoareaanului2018</p>

<p>
	<br>
</p>

<p>
	<br>
</p>

<p>
	<br>
</p>

<p>
	<br>
</p>

<p>
	<br>
</p>

<p align="center"><strong>Corina Cercel este ÎNVĂŢĂTOAREA ANULUI 2018</strong></p>

<p align="center"><strong>https://mirelaretegan.ro/campanii/caut-invatatoarea-anului/corina-cercel-este-invatatoarea-anului-2018-id1246.html</strong></p>

<p align="center"><strong>&nbsp;</strong></p>

<p align="center"><strong>&nbsp;</strong></p>

<p>Am ajuns în satul Dârza unde ne așteptau copiii din toată școala și toată grădinița. Sunt obişnuită cu emoţiile copiilor când aud de noi, dar la Dârza a fost ceva de neimaginat...când am parcat microbuzul se auzeau țipete de bucurie din toate colțurile școlii. Geamurile erau pline cu buchete de chipuri de copii fericiți. "Doamne, e cea mai frumoasă zi din anul ăsta" mi-a șoptit o bunică în timp ce intram. În clasa învățătoarei copiii ne așteptau cuminți în bănci iar părinții lor stăteau și mai cuminți în spatele lor. Au început să aplaude și să țopăie când am intrat, entuziasmul lor era la cote maxime.</p>

<p>
	<br>
</p>

<p>În mijlocul lor...o zână. O femeie tânără, caldă, cu un chip luminos și un zâmbet care pare să şteargă orice problemă. Nu m-am mirat că e atât de iubită copii. Aveam să aflu că învăţătoarea anului, Corina Cercel face naveta de la Târgovişte în fiecare zi.</p>

<p>Mie mi-a plăcut chipul ei. Și blândețea.</p>

<p>Ce a urmat a fost cu totul şi cu totul Zurli. Copiii și părinții și bunicii, cântând, dansând, bucurându-se de întâlnirea cu noi.</p>

<p>Ştiți de ce am venit noi aici?</p>

<p>Pentru doamna învățătoare!!! au răspuns în cor copiii.</p>

<p>Corina Corcel s-a bucurat să afle că am declarat-o învățătoarea Zurli a anului, Sissi Romania i-a dat cadou o excursie la Viena, BCR i-a dat 500 de euro bani de vacanță și eu i-am lăsat cartea Fii de partea mea! Fiecare copil din clasă a primit de la Caroli un joc Hai la masă și invitații pentru copil/părinte la Zurlandia. Finalul a fost foarte dulce cu tort pregătit de Lucia Coman de la DeliCake pentru toată lumea.</p>

<p>În curte ne aștepta... toată școală. Poze, autografe, Am o căsuța mică. Astăzi am ziua de 12 Iunie la ziua de sărbătoare în satul Dârza.</p>

<p>
	<br>
</p>

<p>Am plecat de acolo cu mulţumirea lucrului bine făcut. Mă tot întreabă lumea eu cum îmi măsor succesul. E simplu: lacrimile părinţilor, zâmbetul de fericire al învăţătoarei şi râsetele copiilor. Succesul de azi. Mâine o iau de la capăt. În week end am pregătit Zurlandia: mii de zâmbete şi lacrimi de bucurie primite în schimb pentru munca mea şi a echipei mele.</p>

<p>
	<br>
</p>

<p align="center"><strong>&nbsp;</strong></p>

<p align="center"><strong>&nbsp;</strong></p>

<p align="center"><strong>ÎNVĂȚĂTOAREA ANULUI 2017 -&nbsp;</strong><strong>Otilia Nuță</strong><strong>, București</strong></p>

<p align="center"><strong>&nbsp;</strong></p>

<p align="center">https://www.youtube.com/watch?v=tk2ParsJkcA&amp;ab_channel=MirelaRetegan</p>

<p align="center">
	<br>
</p>

<p align="center">https://mirelaretegan.ro/media/invatatoarea-anului-2017-otilia-nuta-din-bucuresti-id1156.html</p>

<p align="center">
	<br>
</p>

<p align="center"><strong>Marea întâlnire cu Otilia Nuţa, învățătoarea anului 2017</strong></p>

<p align="center"><strong>https://mirelaretegan.ro/blog/campanii/marea-intalnire-cu-silvia-nuta-invatatoarea-anului-2017-id1120.html</strong><strong>&nbsp;(PENTRU POZE)</strong></p>

<p align="center"><strong>&nbsp;</strong></p>

<p>Mari emoţii pentru copiii şi părinţii din clasa Otilia Nuţa, învățătoarea anului 2017. Ne-am dus cu bucurie şi nerăbdare să o întâlnim pe doamna aleasă cea mai cea din cele 700 de propuneri pentru titlu de cea mai bună învăţătoare a anului 2017.</p>

<p>Când am ajuns la şcoală, bucuria s-a dublat. Copiii ne aşteptau cu nerăbdare, iar doamna a fost copleşită de emoţii. M-au marcat bunul ei simt, căldura pe care o emana, eleganța. O femeie înaltă, deşteaptă şi foarte prietenoasă. Şi-a dedicat viaţă copiilor şi mi-a spus că îşi iubeşte meseria mai mult decât orice pe lume. La ce energie am simţit în clasa dânsei, nu mai era nevoie să-mi spună nimic, pentru că dragostea pentru copii se vedea cu ochiul liber.</p>

<p>Am chemat-o în faţa clasei şi i-am spus pe tonul cel mai oficial din lume: “Prin puterea investită în mine de cei mai frumoşi copii din clasa ciupercuţelor şi de părinţii lor, în numele Găştii Zurli, te declarăm pe tine, Otilia Nuţa - învățătoarea anului 2017!” . Au urmat aplauze furtunoase. I-am dat doamnei diploma, coroana de flori şi cadoul de la prietenii noştri de la Douglas, o pungă mare, mare, mare plină cu farduri.</p>

<p>Apoi, am creat momentul magic Zurli: i-am pus pe părinţi să între în bănci şi să-şi ţină fiecare copilul în braţe. Copiii şi-au deschis aripile că nişte fluturi şi părinţii au promis cu degetul pe nas că vor fi alături de ei toată viaţă la bine şi mai ales la greu. Au promis solemn că o să le sufle mereu în aripi. Am petrecut 2 ore minunate în care m-am simţit norocoasă că fac ceva de care se bucură atâţia oameni. Fericirea acelor copii, emoţia învățătoarei, recunoștința părinţilor, toate mi-au pus aur pe suflet.</p>

<p>Am plecat de la şcoală cu replica doamnei Otilia Nuţa în minte: “Titlul primit de la Zurli este cel mai important titlu din cariera mea, pentru că e un titlu pe care mi l-au dat părinţii.”</p>

<p>Sunt Mirela Retegan şi sunt fericită că pe drumul meu trăiesc asemenea momente copleşitoare.</p>

<p>
	<br>
</p>

<p>
	<br>
</p>

<p>
	<br>
</p>

<p>
	<br>
</p>

<p>
	<br>
</p>

<p align="center"><strong>Otilia Nuță este ÎNVĂŢĂTOAREA ANULUI 2017!</strong></p>

<p align="center"><strong>https://mirelaretegan.ro/blog/gandurile-mirelei/caut-invatatoare-anului-2017-id1094.html (PENTRU POZE)</strong></p>

<p align="center"><strong>&nbsp;</strong></p>

<p>Dragi părinţi,</p>

<p>
	<br>
</p>

<p>Vă mulţumesc pentru cele aproape 700 de comentarii cu propunerile voastre de dascăli inimoşi. Am ales câştigătoarea: Otilia Nuță, clasa pregatitoare C, Școala 97, sector 4, București. Abia aştept să merg împreună cu Gaşca Zurli la dânsa în clasă. Sponsorul nostru Douglas i-a pregătit un super cadou pe lângă vizita noastră surpriză!</p>

<p>
	<br>
</p>

<p>Vă mulţumesc tuturor pentru propuneri şi vă rog să trimiteţi la adrsea de email andrea@zurli.ro ( atentie este cu un singur e) numele si adresa completa a invatatoarei propuse de fiecare dintre voi pentru ca noi sa ii trimitem o diploma de merit.</p>

<p>
	<br>
</p>

<p>************************************</p>

<p>
	<br>
</p>

<p>Caut ÎNVĂŢĂTOAREA ANULUI! Şi am decis să o caut an de an, pentru că eu cred cu toată tăria că dascălii adevăraţi trebuie să iasă în faţă, să ştie ţara toată că avem oameni buni şi valoroşi care îşi dedică viaţa educaţiei copiilor noştri.</p>

<p>
	<br>
</p>

<p>Caut învăţătoarea anului 2017 după ce anul trecut, am găsit învăţătoarea anului 2016 la Galaţi. Silvia Fuică a fost nominalizată în concurs de părinţii copiiilor din clasa ei. 30 de părinţi care şi-au spus argumentele şi aşa ea a devenit învingătoarea. I-am făcut o super supriză când am mers cu Gaşca Zurli la ea în clasă. Aveţi frumoasa amintire, aici</p>

<p>
	<br>
</p>

<p>Anul trecut au concurat 500 de învăţătoare din România. Anul acesta presimt că vor fi mai multe.</p>

<p>
	<br>
</p>

<p>În învăţământul românesc sunt mulţi învăţători dedicaţi şi cu har iar ei chiar merită toate aprecierile noastre. Nu trebuie să confundăm oamenii cu sistemul şi îmi doresc să ştie toţi părinţii că succesul în educaţia unui copil vine când sunt implicate toate cele 3 părţi: părinţi, copii, învăţători. Vreau cu această campanie să trezesc în părinţi dorinţa de a da mai multă atenţie omului cu care copilul sau petrece cel mai mult timp dintr-o zi.</p>

<p>
	<br>
</p>

<p>Vreau să fac cel mai mare catalog cu cele mai iubite învăţătoare din România. Cea mai votată dintre ele va primi de la mine un super cadou: O ora cu Gaşca Zurli chiar la ea în clasă! Toate învăţătoarele nominalizate vor primi din partea mea o diplomă.</p>

<p>
	<br>
</p>

<p>Ce ai tu dragă părinte de făcut:</p>

<p>
	<br>
</p>

<p>Propune o învăţătoare pentru titlul de ÎNVĂŢĂTOAREA ZURLI 2017. Spune-mi la comentarii de ce ar trebui să câştige acest titlu învăţătoarea propusă de tine? Ce calităţi o fac specială? De ce e ea o învăţătoare bună?</p>

<p>
	<br>
</p>

<p>Scrie la comentarii cu nume, prenume, oraş, clasa şi argumente.</p>

<p>
	<br>
</p>

<p>Primesc propunerile voastre pînâ la 1 iunie.</p>

<p>
	<br>
</p>

<p>Eu voi alege câştigătoarea şi o voi anunţa aici pe blog. Succes!</p>

<p>
	<br>
</p>

<p>CASTIGATOAREA ESTEEEEE...</p>

<p>Otilia Nuță, clasa pregatitoare C, Școala 97, sector 4, București</p>

<p>
	<br>
</p>

<p>Multumim tuturor celor care ne-au ajutat!</p>

<p>
	<br>
</p>

<p>
	<br>
</p>

<p align="center"><strong>&nbsp;</strong></p>

<p align="center"><strong>&nbsp;</strong></p>

<p align="center"><strong>&nbsp;</strong></p>

<p align="center"><strong>ÎNVĂȚĂTOAREA ANULUI 2016&nbsp;</strong></p>

<p align="center"><strong>SILVIA FUICĂ de la Şcoala Ştefan Cel Mare din Galaţi</strong></p>

<p align="center"><strong>&nbsp;</strong></p>

<p align="center"><strong>&nbsp;</strong></p>

<p align="center">https://www.youtube.com/watch?v=-tYp5XUTVXU&amp;ab_channel=MirelaRetegan</p>

<p>
	<br>
</p>

<p align="center"><strong>Am ales învăţătoarea Zurli a anului 2016</strong><strong>-&nbsp;</strong><strong>https://mirelaretegan.ro/blog/campanii/am-ales-invatatoarea-zurli-a-anului-2016-id909.html&nbsp;</strong><strong>(PENTRU POZE)</strong></p>

<p><strong>&nbsp;</strong></p>

<p>Vă mulţumesc din toată inima tuturor celor care v-ați oprit un minut din ce aveaţi de făcut şi aţi ales să scrieţi câteva cuvinte frumoase despre o învăţătoare. Absolut toţi dascălii menţionaţi vor primi o diplomă. Vă rog să-mi trimiteţi pe contact@zurli.ro numele învăţătorului menţionat în concurs şi adresa unui părinte care să primească diplomă şi să i-o înmâneze . Am aşteptat să se termine perioada lăsată pentru propuneri şi ieri, în drum spre spectacolul de la Târgu MUREŞ am citit absolut toate propunerile, toate comentariile. Sunt fericită să descopăr învăţători despre care părinţii vorbesc atât de frumos. Este minunat gestul vostru şi m-aş bucura să intre pe blog fiecare învăţătoare menţionată şi să citească . Sincer nu mi-a fost greu să aleg. Criteriul după care am făcut-o nu au fost argumentele aduse pentru fiecare. Pentru că, din fericire pentru cei care mi-ați scris, e clar aţi nimerit învăţătoare cu har. Ceea ce m-a făcut extrem de fericită şi m-a ajutat să fac alegerea a fost capacitatea de mobilizare a părinţilor. Au fost câţiva care chiar şi-au dorit să câştige şi au făcut în aşa fel încât să-i convingă şi pe ceilalţi să intre în joc. Mesajul prin care o mămică din grupul de părinţi din Galaţi îmi scria: Vreau să fie titlul de Învăţătoarea Anului - cadoul nostru de sfârşit de an! Şi brusc mi-au venit în minte toate discuţiile pe care le au părinții: câți bani strângem, ce cumpărăm, care-i cadoul perfect.</p>

<p>Ei bine aceşti părinţi au strâns voturi şi uite-aşa noi vom merge la Galaţi.</p>

<p>SILVIA FUICĂ de la Şcoala Ştefan Cel Mare din Galaţi primeşte titlul de Învăţătoarea Zurli a anului 2016! Premiul este o întâlnire a copiilor ei, chiar în clasă, cu toată Gaşca Zurli. Bravo, părinţi frumoşi!</p>

<p>VĂ rog să mă contactaţi pe contact@zurli.ro şi să-mi lăsaţi un număr de telefon să putem stabili cum ne vedem.</p>

<p>Pentru că aproape la fel de bine s-au mobilizat pentru învăţătoarea Cercel Maria şi părinţii copiilor din Constanţa , Grădiniţă PP 53 dau un premiu special: toţi copiii acelei clase vor primi de la noi cartea de colorat cu autografele Găştii. Aştept şi de la voi pe contact@zurli.ro o lista cu numele fiecărui copil şi adresa la care să trimitem cărticelele. Doamna învăţătoare le va putea face cadou celor mici! Vă ţin la curent cu întâlnirea de la Galaţi. Abia aştept să o cunosc şi eu pe această învăţătoare pentru care s-au mobilizat atâția părinți! Felicitări tututor învăţătorilor menţionaţi! Vă mulţumesc vouă, părinţilor minunaţi care aţi răspuns prezent la propunerea mea. Vă iubesc pentru că nu staţi deoparte. Acţiunea e primul pas spre schimbare. Iar oamenii menţionaţi de voi se vor simţi iubiţi şi apreciaţi. Le-aţi făcut muncă şi mai frumoasă. Vă doresc o vacanţă plină de întâmplări fericite alături de copiii voştri .</p>

<p>
	<br>
</p>

<p align="center"><strong>Am cunoscut-o pe Învățătoarea Zurli a anului 2016 - https://mirelaretegan.ro/blog/campanii/am-cunoscuto-pe-invatatoarea-zurli-a-anului-2016-id916.html (PENTRU POZE)</strong></p>

<p align="center"><strong>&nbsp;</strong></p>

<p>Nu a știut că este Învățătoarea Anului. Părinții copiilor din clasa ei au propus-o și au votat-o. Așa că noi, miercuri dimineața, am parcat microbuzul în fața școlii. Nu știa nimeni, în afara unor părinți, ce îi așteaptă.</p>

<p>
	<br>
</p>

<p>La ora 10 am intrat într-o clasă în care stăteau în bănci 30 de copii. Când s-a deschis ușa și a intrat Gașca unii au început să țipe, alții au rămas muți și câțiva plângeau în hohote. De emoții și de bucurie. Au îmbrățișat-o pe Fetița Zurli atât de strâns că aproape au luat-o de pe picioare. Doamna învățătoare se uita la noi bucuroasă pentru surpriza copiilor. Habar nu avea că surpriza mai mare era de fapt a ei.</p>

<p>"Doamna Silvia Fuică, noi suntem aici pentru că părinții acestor copii v-au votat ÎNVĂȚĂTOAREA ANULUI. Iar titlul a fost câștigat de dumneavoastră deși în concurs au fost propuse peste 400 de învățătoare".</p>

<p>I-am adus o coroniță de premiantă și o super diplomă.</p>

<p>Silvia Fuică are 44 de ani, este mama unui băiat de 22 de ani și de mai bine de 20 de ani este învățătoare. E prima ei clasă pregătitoare. Am găsit o lumină de om. O bucurie de suflet. O femeie toată numai căldură și generozitate. Mi-a plăcut spiritul ei. Are o energie foarte frumoasă așa că nu e surprinzătoare alegerea părinților. Am privit-o cu coada ochiului. Și-a gestionat foarte bine emoțiile, a știut să-și manifeste bucuria și în același timp nu a uitat că e gazdă. A fost atentă la copiii mai timizi, a împins băncile să facă loc mai mult în mijlocul sălii și era când la catedră când în fundul clasei. Zâmbind părinților dar cu ochii pe copii.</p>

<p>S-a adunat toată școala: de la copii până la asistenta medicală. Nu vine în fiecare zi Gașca Zurli la Școala 13 Ștefan cel Mare din Galați. Directoarea școlii era toată numai zâmbet. O femeie foarte pozitivă.</p>

<p>Am ieșit la final să se bucure de noi și copiii din alte clase. Veniseră câțiva dintre părinții care au pus umărul la surpriză. Își ștergeau pe furiș lacrimile. Erau mândri. Le ieșise. Așa ar trebui să arate o societate sănătoasă. În educarea copiilor contează la fel de mult fiecare din cele 3 componente: copil, părinte și școală.</p>

<p>Bravo părinți frumoși! Bravo învățătoare minunată! Bravo școală 13 care ne-ai primit cu brațele deschise!</p>

<p>
	<br>
</p>